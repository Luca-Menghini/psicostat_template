---
date: "2016-04-27T00:00:00Z"
external_link: ""
image:
  caption: Project's design
  focal_point: Smart
show_homepage: true
summary: Protocollo di Ecological Momentary Assessment per valutare l’impatto di cambiamenti nelle caratteristiche fisiche degli spazi lavorativi (illuminazione, estetica, layout uffici) su molteplici indicatori self-report e psicofisiologici di benessere generale e lavorativo (comfort percepito, umore, sonno, variabilità della frequenza cardiaca e cortisolo).
tags:
- Stress lavoro-correlato
- Ecological Momentary Assessment
- Experience Sampling Methods
- Stress
- Sonno
- Attigrafia
- Variabilità della Frequenza Cardiaca
- Metodologia
title: Caratteristiche fisiche del luogo di lavoro e benessere lavorativo
url_code: ""
url_pdf: ""
url_slides: ""
url_video: ""
---

La consulenza di ricerca svolta per [Consorzio per il Trasferimento Tecnologico C2T](https://www.consorzioc2t.it/progetti/) aveva l'obiettivo di valutare gli effetti e le correlazioni dei cambiamenti in alcune caratteristiche degli spazi lavorativi su molteplici indicatori psicofisiologici di benessere generale e lavorativo. La ricerca è stata svolta su un piccolo gruppo di lavoratrici e lavoratori che stavano per affrontare una serie di **sostanziali cambiamenti nei propri spazi lavorativi**, in particolare per quanto riguarda il sistema di illuminazione, l'estetica degli spazi e il layout degli uffici.

<br>

# Background

La letteratura scientifica nell'ambito della psicologia del lavoro e della psicologia della salute occupazionale ha evidenziato un **ruolo saliente delle caratteristiche fisiche del luogo di lavoro per la salute e il benessere dei lavoratori** [[1-2]](#references). Ad esempio, è nota la rilevanza del livello di illuminazione per lo svolgimento ottimale delle attività lavorative (es. per evitare affaticamento deli occhi e migliorare la concentrazione), nonché per i livelli di [stress](/psychophysiology-of-the-stress-response-when-does-stress-cause-ilness/), il tono d'umore, e in particolare per la **qualità del sonno**. D'altra parte, il layout degli uffici è un fattore critico per gli scambi interpersonali (es. presenza di *meeting room*) e la percezione della **privacy** (es. disponibilità di uffici privati e/o insonorizzati), con potenziali ricadute sulla concentrazione, lo stress e il comfort percepito (es. minore numero di interruzioni). In particolare, il **comfort funzionale** riguarda il supporto ergonomico 
fornito dagli spazi lavorativi alla prestazione individuale nei compiti e nelle attività lavorative [[3]](#references).

<br>

# Protocollo

Anche alla luce del numero ridotto di partecipanti, è stato progettato un protocollo di **Ecological Momentary Assessment** per raccogliere misure ripetute di vari indicatori di salute e benessere individuale. Il protocollo, della durata di **una settimana**, è stato ripetuto in modo identico rispettivamente **prima e dopo i cambiamenti** negli spazi lavorativi. 

In entrambe le occasioni, i partecipanti hanno in primo luogo risposto ad un breve questionario sulla propria salute, benessere e **comfort percepito**. Il protocollo prevedeva poi l'uso di [metodi experience sampling](/experience-sampling-methods-measuring-experiences-in-real-time/) per rilevare il **tono d'umore** durante il lavoro, grazie alla somministrazione di cinque brevi questionari nel corso della giornata lavorativa, attraverso un'applicazione mobile. In ciascuna di queste cinque rilevazioni, i participanti hanno anche utilizzato una seconda applicazione per rilevare la propria **frequenza cardiaca** tramite la fotocamera dello smartphone. Inoltre, per due volte alla settimana i partecipanti hanno anche collezionato dei campioni salivari al fine di misurare la **risposta del cortisolo al risveglio**, un noto biomarker di stress. Infine, durante l'intera settimana i partecipanti hanno indossato un **attigrafo**, ovvero un braccialetto che registrava i movimenti del polso, e i cui dati sono stati utilizzati per ricavare indicatori oggettivi di quantità e qualità del sonno.

<br>

# References

1. Vischer, J. C. (2008). Towards an environmental psychology of workspace: how people are affected by environments for work. *Architectural science review, 51*(2), 97‐108. https://doi.org/10.3763/asre.2008.5114

2. Kamarulzaman, N., Saleh, A. A., Hashim, S. Z., Hashim, H., & Abdul‐Ghani, A. A. (2011). An overview of the influence of physical office environments towards employee. *Procedia Engineering, 20*, 262‐268. https://doi.org/10.1016/j.proeng.2011.11.164

3. Vischer, J. C., & Fischer, G. N. (2005). User evaluation of the work environment: A diagnostic approach. *Le travail humain, 68*(1), 73‐96. https://doi.org/10.3917/th.681.0073